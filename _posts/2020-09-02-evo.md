---
layout: post
title: Tankar om Evolution Gaming
---
När Evo var nya på börsen ifrågasatte många deras förmåga att hålla undan för konkurrenterna.
Idag har de flesta förstått att branschen har höga inträdesbarriärer, och att Evo historiskt sett
ökat avståndet till konkurrenterna. Många tvivlar dock fortfarande på långsiktigheten i deras konkurrensfördelar
och tror att trenden förr eller senare kommer att vända. Jag vill presentera mina tankar om just det ämnet.

## Superstar-effekten
Världens största artister är inte så mycket bättre på att underhålla än husbandet på ditt lokala hak, men de tjänar extremt mycket mer pengar.
På samma sätt så är Barcelona inte så mycket bättre på fotboll än bottengängen i La Liga, men de är otroligt mycket mer populära.
Folk vill ha det allra bästa och kompensationen för de som arbetar inom branschen är inte alls proportionell
mot deras kvaliteter. Att vara bara lite bättre kan vara väldigt lukrativt.

Den här anomaliteten kallas för superstar-effekten, och den går rakt igenom hela nöjesindustrin. Kasino är en form av underhållning, och även här är de bästa spelen oproportionerligt populära. För att ta marknadsandelar räcker det inte med att leverera spel, man måste leverera bra spel och det kräver både erfarenhet och stora investeringar.

## Hur bra kan ett spel bli?
Det enklaste sättet för konkurrenterna att komma ikapp vore om det fanns en övre gräns för hur bra ett spel kan vara. Jag tror dock inte så är fallet.
VR-kasinon, slots med en mekanisk slumpkälla, ökad spelarinteraktivitet och nya IPn. Det är enkelt att komma på idéer för större ändringar som skulle kunna
driva spelarintresse, men som alla lär vara svåra --men inte omöjliga-- att exekvera i praktiken.

Det finns även en mängd detaljer som man kan slipa på när det kommer till de gamla klassiska spelen. 
Hur långt tid ska man ha på sig att satsa?
Hur hög/låg bör minimi-insatsen vara?
Hur bör värden/croupiern agera? Hur bör de vara klädda?
Hur stor bör husets edge vara?
Vilka side-bets ska erbjudas?
I vilken miljö erbjuds spelet?
Alla dessa frågor är svåra att besvara, men över tid kan man experimentera, lära sig utav sina erfarenheter och på så sätt iterativt förbättra produkterna.

## Skala driver kvalitet
Inom UX optimering finns det en teknik som heter A/B testning. Tänkt dig att du driver en hemsida och undrar huruvida det är bättre att visa upp
en reklam panel längst upp på hemsidan, eller vid sidan av texten? För att svara på den frågan designar du två varianter utav hemsidan och 
programmerar sedan ett system om visar variant A för hälften av besökarna, och variant B för den andra hälften. Sedan mäter du helt enkelt vilken variant
som du tjänar mest pengar på.

Samma idé går att applicera på det mesta där det finns en enkel metrik för att mäta kvalitet, vilket det gör inom live casino.
Tjänar man verkligen mer pengar med en lättklädd croupier? Bör atmosfären vara lugn eller hypad? Med A/B testning kan man ta reda på svaren.

Men stor skala kan man genomföra fler experiment, med större statistisk signifikans, till lägre ekonomisk risk och dra bättre nytta utav de lärdomar man drar.

Man kan så klart även lära sig utav sina erfarenheter även utan explicita experiment. Om du märker att spelarna satsar mer pengar varje gång
Karl sitter vid roulettebordet så kan du börja gräva i om han gör något bättre än andra croupiers. Med större skala uppstår fler naturliga
möjligheter.

För att kunna genomföra experiment och sprida kunskap krävs det även en organisation som möjliggör detta. Det är något som en mindre aktör inte har råd med.

Slutligen krävs det att man tar större risker för att göra större framsteg. Hur säkert var det egentligen att game shows skulle bli en sådan succe som det blev?
Och då menar jag inte när investerarna fick nys om projektet och de första demosen visades upp. Då hade man redan investerat mycket tid och pengar i att göra produkten bra.
Men när game shows bara vara en idée i huvudet på någon anställt? Att satsa på projektet var en stor risk, men för att vara innovativa och ständigt pressa kvaliten så måste
man ta risker. Ofta går det fel men i det långa loppet finns det stora pengar i att ta kreativa risker. Men om man har dålig skala och därmed låga marginaler så finns det inte mycket utrymme i ekonomin för att ta risker.

## Skala styr avkastning på inkrementellt investerat kapital
Även om du designar världen bästa kasinospel så kommer du inte tjäna särskillt mycket pengar om du inte kan nå några kunder med det. Evo sammarbetar med flest operatörer
och tjänar därför mest pengar på sina investeringar. 

Det här gäller dock inte bara för organisk innovation. Om en mindre aktör designar ett grymt VR-spel så är den upptäckten värd mycket mer pengar i Evos händer än i skaparens.
Skala driver avkastning på alla former av investeringar: RnD, M/A, IP licensiering och rekrytering utav nyckelpersonal.

Med både bäst avkastning på investerat kapital, och mest överskottskapital att återinvestera så blir det svårt för konkurrenter att hävda sig.
En stark produktportfölj och ständig innovation gör det även lättare för Evo att sluta avtal med nya operatörer. Skala driver kvalitet som driver skala;
Roulettehjulet spinner vidare och för varje varv så tjänar Evo bara mer och mer pengar.

## Disruption
Ibland har jag hört folk anmärka på ironin i att snabbväxande disruptiva företag värderas till höga multipler: de växte sig stora genom att
disruptera existerande branscher med ny teknik, varför skulle inte de själva bli disrupterade? Är det inte ironiskt teknikinvesterare satsar
pengar på att det inte kommer komma ny revolutionerande teknik?

Jag håller dock inte med om det resonemanget. 
* För det första: Vad jag satsar pengar på är inte att innovation inte kommer att ske, utan att den innovationen som sker kommer att
gagna marknadsledarna. 
* För det andra: Majoriteten utav den disruption som sker beror inte på ny teknik i allmänhet, utan på en specifik uppfinning. Internet. 
Internet är en av de mest revolutionerande uppfinningarna i människans historia. Sådana förändringar sker inte ofta.